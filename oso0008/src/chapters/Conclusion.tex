\chapter{Závěr}
Tato bakalářská práce se zaměřila na tvorbu uživatelského prostředí pro výpravnou evoluční hru, která kombinuje prvky stolní a~počítačové hry. Cílem práce bylo vytvořit funkční prototyp uživatelského prostředí, který bude schopen zobrazit herní svět a~umožní hráčům provádět herní akce. Práce byla rozdělena do několika částí. Ty se zabývaly historií hybridních stolních her, problematikou vývoje grafických rozhraní a~návrhem a~implementací grafického rozhraní pro výpravnou evoluční hru.

V~úvodu práce byla popsána historie hybridních stolních her a~jejich vývoj od propojování jednoduchých elektrických obvodů až po moderní hry, které mívají vlastní aplikace či celé elektronické zařízení. Následné kapitoly se zabývaly problematikou a~zásadami vývoje grafických rozhraní. Tyto zkušenosti byly předvedeny na pomocných aplikacích pro stolní hry \textit{Na vlnách neznáma} a~\textit{Gloomhaven}.

Práce se dále zabývala návrhem a~implementací grafického rozhraní pro výpravnou evoluční hru. V~rámci tohoto návrhu byly srovnány použitelné technologie pro tvorbu grafických rozhraní a~byly vybrány ty, které byly považovány za nejvhodnější. Dále byly navrženy fyzické herní komponenty a~herní mechaniky. Výsledkem práce je funkční prototyp uživatelského prostředí. Tento prototyp byl následně otestován několika jednotlivci, kteří poskytli cenné zpětné vazby. Ty byly použity k~vylepšení prototypu uživatelského prostředí.

Výsledek práce byl propojen s~pracemi ostatních spoluřešitelů, což vedlo k~vytvoření funkčního prototypu celé stolní hry. Tento byl následně otestován odehráním několika herních situací. Z~těchto testů vyplynulo, že prototyp je správně schopen plnit funkce, k~nímž byl navržen.