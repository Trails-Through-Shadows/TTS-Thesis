\chapter{Uživatelské rozhraní}

\section{Stručná historie GUI}
***Možná rozepsat?***
Počátek grafických rozhraní se datuje do osmdesátých let minulého století, kdy firma Xerox vyvinula počítač Alto. Jednalo se o první počítač, jehož rozhraní se skládalo z oken, ikon a používalo myš k ovládání. Toto grafické rozhraní pak posloužilo jako odrazový můstek a základ dalším projektům. Jeden z nich byl například Apple Macintosh, který grafické uživatelské rozhraní popularizoval. Dále přišel operační systém Windows, který GUI posunul ještě dál mezi mainstreamové uživatele. GUI se postupem let vyvíjelo společně s novými technologiemi a nyní je neoddělitelnou součástí téměř všech počítačových systémů.

\section{Zásady vývoje webového GUI}
Následující zásady jsou základem přívětivého UI, ve kterém se dokáže uživatel snadno orientovat a které je příjemné na pohled. Vychází z praktických zkušeností grafiků i psychologických studií.

\subsection{Vzhled stránky}
Následující text se věnuje několika základním principům, které by mělo moderní uživatelské rozhraní splňovat.\cite{principles_of_design}

\subsubsection*{Kontrast}
Kontrast je jedním z nejdůležitějších prvků designu. Zajišťuje, že text a další prvky jsou čitelné a viditelné. Je důležitý pro umocnění dojmu a pro zvýraznění důležitých prvků.

\subsubsection*{Balanc}
Všechny prvky na stránce mají pomyslou váhu, která je dána jejich velikostí, barvou, kontrastem a dalšími faktory. Zajišťuje, že tyto prvky jsou rozloženy tak, aby stránka působila vyváženě a přehledně.

\subsubsection*{Důraz}
Důraz slouží pro zvýraznění důležitých prvků a k pomyslnénu ukrytí těch méně podstatných. Můžeme tak ovládat výraznost jistých informací a zároveň usměrňovat pozornost uživatele.

\subsubsection*{Proporce}
Správně určené proporce podporují výše zmíněný balanc. Pomáhají uživateli orientovat se na stránce a zároveň zajišťují, že stránka působí přehledně a esteticky.

\subsubsection*{Hierarchie}
Hierarchie je v designu klíčová, zejména pokud jde o zdůraznění důležitých prvků. Tento princip je často demonstrován prostřednictvím titulů a nadpisů. Titul stránky by měl okamžitě vyniknout jako nejdůležitější prvek, zatímco nadpisy by měly být formátovány tak, aby naznačovaly svůj význam ve vztahu k sobě navzájem a k obsahu, který uvádějí.

\subsubsection*{Opakování}
Opakování je účinným nástrojem pro zdůraznění a sjednocení myšlenek v rámci designu. Lze ho dosáhnout konzistentním použitím barev, písem, tvarů nebo jiných prvků designu. Konzistentní formátování pomáhá sjednotit prvky na celé stránce.

\subsubsection*{Rytmus}
Slovem rytmus je myšlen styl, jakým jsou prvky (ať už mezery, barvy, velikosti, atd.) na stránce uspořádány a v jakém pořadí použity. Některé rytmické vzory mohou vzbuzovat pocit uspořádanosti a přehlednosti, zatímco jiné mohou působit chaoticky.

\subsubsection*{Vzor}
V uživateli vzory vyvolávají pocit předvídatelnosti a pohodlí. Může se jednat například o rozložení stránky, které se běžně používá, nebo o způsob zadávání dat, který je uživatelům známý.

\subsubsection*{Volný prostor}
Volný prostor (white space) je prázdný prostor mezi prvky na stránce, který pomáhá zvýraznit důležité prvky a zároveň zajišťuje, že stránka není přeplněná.

\subsubsection*{Pohyb zraku po stránce}
Tohoto principu lze dosáhnout dodržením výše zmíněných prvků. Jde o kombinaci všech předešlých principů a jejich aplikaci tak, aby uživatel mohl snadno a pohodlně stránku použít.

\subsubsection*{Rozmanitost}
Na rozdíl od předešlých bodů, rozmanitost nenapomáhá orientaci na stránce, ale zajišťuje, aby byla pro uživatele zajímavá.

\subsubsection*{Spojitost}
Spojitost zajišťuje, že všechny prvky na stránce působí jako celek. Většinou se jedná o opakování barev, či používání minimálního množství fontů.

\subsubsection{Teorie barev}
Výběr barev je nedílnou součástí vývoje každého GUI. Teorie barev se zabývá vztahy mezi barvami a jejich významem. Poznáním těchto nuancí může vývojář využít barvy k ovlivnění uživatelova vnímání své aplikace. Různé barvy mohou budit různý psychologický a emocioální význam. Teorie barev poskytuje základní pravidla a směrnice pro efektivní použití barev v designu, aby se dosáhlo esteticky příjemného výsledku a vyvolalo se požadované emoční nebo vizuální působení. Teorie barev také udává, že existuje několik kategorií základních barev:
\begin{itemize}
    \item \textbf{Primární barvy}: Červená, modrá a žlutá. Tyto barvy nelze vytvořit kombinací jiných barev.
    \item \textbf{Sekundární barvy}: Zelená, fialová a oranžová. Tyto barvy vzniknou smícháním dvou primárních barev.
    \item \textbf{Terciární barvy}: Těchto šest barev vznikne smícháním primárních a sekundárních barvev. Patří sem například růžová, tyrkysová, či žlutozelená.
\end{itemize}

Těchto dvanáct barev samozřejmě není jedinými barvami, které lze zejména v počítačové grafice použít. Díky tomu se začalo v grafice používat takzvaný color wheel (barevný kruh).\cite{color_theory_design}

\subsubsection*{Color wheel}
Barevný kruh se často používá díky jeho intuitivnímu rozložení barev. Obsahuje všechny barvy, které lze vytvořit smícháním tří primárních barev a díky přidání černé, či bílé barvy umožňuje i úpravu jejich odstínů. Existuje několik způsobů, jak za pomoci tohoto kruhu vybrat:
\begin{itemize}
    \item \textbf{Komplementární}: Barvy, které jsou na opačných stranách kruhu. Při jejich kombinaci vzniká kontrastní efekt.
    \item \textbf{Monochromatické}: Jedná se o sadu odstínů jedné barvy. Vytváří harmonický efekt.
    \item \textbf{Analogické}: Barvy, které jsou vedle sebe na kruhu. Vytváří přirozený a pohodlný efekt, ale je vhodné vybrat jednu z barev jako hlavní a zbytek používat pouze jako akcenty.
    \item \textbf{Triadické}: Kombinace tří barev, které na kruhu tvoří rovnostranný trojúhelník. Podobně jako způsob komplementární, také vytváří kontrastní efekt.
    \item \textbf{Rozštěpená komplementární}: Variace komplementární kombinace, kde se namísto protější barvy, používají barvy s ní sousedící. 
    \item \textbf{Tetradické}: Čtyři barvy, kde vždy dvě z nich tvoří komplementární pár -- na barevném kruhu vytváří obdélník. Vytváří kontrastní efekt, ale zároveň je možné vytvořit i harmonický efekt, pokud se barvy správně kombinují.\cite{color_wheel,color_schemes}
\end{itemize}

\begin{figure}[H]
    \centering
    \includegraphics[width=0.9\textwidth]{resources/figures/color_theory.png}
    \caption{Barevné kolo a dělení barev.\cite{color_schemes}}
    \label{fig:color_theory}
\end{figure}

Dále se barvy dělí na teplé a studené. Teplé barvy jsou červené, oranžové a žluté části spektra a často evokují radost a energii. Studené barvy jsou zelené, modré a fialové části spektra a často evokují klid a harmonii. Výběr teplých, či studených barev může mít vliv na celkový dojem, který uživatel z aplikace získá.\cite{color_theory_design} 

\subsection{Použitelnost}
Úzce souvisí se vzhledem stránky a často se tato témata překrývají, ale zároveň je to samostatný princip, který je nutno uvést zvlášť. Zahrnuje všechny aspekty, které napomáhají uživateli k snadnějšímu a pohodlnějšímu užívání stránky. Zahrnuje například:\cite{color_schemes}

\subsubsection*{Konzistence}
Konzistence je klíčová pro uživatelskou přívětivost. Uživatelé se rychleji naučí, jak stránka funguje, pokud je konzistentní. To znamená, že by vývojář měl dodržovat stejné rozložení a navigaci mezi jednotlivými stránkami.

\subsubsection*{Zkratky}
Zkratky mohou urychlit a tím zpříjemnit uživatelův pohyb po stránce. Využitím odkazů v menu, či přesměrování díky kliknutí na logo můžeme tohoto výsledku dosáhnout. Takovéto oskaty by měly být intuitivní a logické.

\subsubsection*{Zpětná vazba}
Zpětná vazba je důležitá pro uživatele, aby věděl, zda se akce, kterou chtěl provést, povedla, či nikoliv, či jestli je možnost na nějaký prvek stránky kliknout. Tohoto můžeme dosáhnout pomocí animací, změny barvy, či zvýrazněním.

\subsubsection*{Uzavření dialogu}
Uzavření dialogu je důležité pro uživatele, aby věděl, že jeho akce byla úspěšná a může přejít k dalšímu kroku. Tohoto můžeme dosáhnout například přesměrováním na jinou stránku, či zobrazením dialogu, který uživateli potvrdí, že jeho akce byla úspěšná.

\subsubsection*{Prevence chyb}
Zabezpečení proti nesprávným vstupům z uživatelovy strany je podstatná pro předejití zbytečných chyb, které by mohly vést k frustraci. Toho můžeme dosáhnout například tím, že nebudeme uživateli dovolovat zadávat písmena do pole, které by mělo obsahovat pouze čísla. Pokud už chyba nenávratně nastane, je důležité uživatele informovat o tom, co se stalo a jak ji může napravit.

\subsubsection*{Možnost vrácení}
Pokud se uživatel rozmyslí, či udělá chybu, měl by mít možnost svou akci jednoduše zrušit a vrátit se do předešlého stavu stránky.

\subsubsection*{Locus of control}
Tento fenomén by se dal volně přeložit jako těžiště řízení. Uživatelé chtějí mít pocit, že aplikaci řídí a že rozhraní reaguje na jejich akce. Takového pocitu můžeme mimo jiné dosáhnout tím, že se zeptáme na potvrzení nějaké akce, například odchod ze stránky s neuloženými daty. Tím uživateli dáme pocit větší kontroly.

\subsubsection*{Minimalizace nároků na uživatele}
Klíčová zásada pro uživatelské rozhraní je minimalizace kognitivní zátěže. Kognitivní zátěž může snížit uživatelovu schopnost vykonávat důležité úkoly, proto je kritické, aby počítače převzaly co nejvíce úkonů na sebe. Uživateli můžeme vypomoci třeba zapamatováním si jeho přihlašovacích, či osobních údajů. aby je nemusel zadávat při každém přihlášení. Při návrhu bychom měli vždy dávat přednost rozpoznání před vzpomínáním, abychom uživatelům umožnili rychle a bez problémů dokončit své úkoly.

% \subsubsection{Responzivnost}

\section{GUI ve vybraných hybridních hrách}

\subsection{Na vlnách neznáma}
Aplikace pro hru Na vlnách neznáma je primárně zamýšlená pro mobilní zařízení, čemuž odpovídá její design. Jedná se o responzivní jednostránkovou aplikaci. Samotná stránka obsahuje základní nastavení přístupnosti a jazyka, informace o aplikaci samotné a především možnost hru spustit. Po spuštění zůstane na stránce pouze jednoduchý vstup pro číslo, které představuje záznam, jenž má aplikace zobrazit. Vždy je možné otevřít historii předešlých záznamů, náhled mapy a časovač. Při načtení záznamu se zobrazí možnosti, které nabízí, a stránka spustí naraci příběhu, který je v něm obsažen. Samotná aplikace je velmi jednoduchá a přímočará, takže představuje ideální doprovod k samotné hře. Věnuje také velkou pozornost přívětivé grafice, což také napomáhá imerzi.


\subsection{Gloomhaven}
Gloomhaven Secretariat je jedna z aplikací pro hru Gloomhaven, která se stará o její největší část, a to souboje. Opět se jedná o jednostránkovou webovou aplikaci. Stránka je primárně určena pro desktop, či jiná zařízení s velkou obrazovkou. Je sice použitelná i na mobilních zařízeních, ale jedná se pouze o zmenšenou verzi klasické stránky bez dalších úprav. To znamená, že některá tlačítka jsou příliš malá pro pohodlné používání. Obsah se také zdá být poměrné jednoduchý, avšak už není tak intuitivní, jako u předešlého příkladu. Po otevření stránky se zobrazí spousta informací a novému uživateli se tak může snadno stát, že se v nich ztratí. Po spuštění aplikace hráče mimo jiné vyzve k výběru příběhové linie, kterou chtějí začít a následně k přidání postav. Stránka pak nabízí spoustu možností, které jsou uživateli k dispozici, ale k žádné z nich nedodá hlubší vysvětlení. Stránka potřebuje neustálé vstupy, aby plnila svou funkci, ty jsou však také někdy neintuitivní a jejich zadávání zdlouhavé.

\section{Volba technologií pro vývoj GUI}
Zprvopočátku jsem vytvořil prototyp GUI v čistém HTML a CSS, abych věděl, jak bude samotný produkt zhruba vypadat. Poté jsem svou pozornost obrátil na výběr technologií, které budu pro vývoj GUI používat. Hlavními kandidáty byly frameworky React, Angular a Svelte.

\subsection{Frameworky}

\subsubsection{React}
React je jednou z nejpopulárnějších moderních platforem pro tvorbu webových aplikací. Je to open-source JavaScript knihovna vyvinutá a udržovaná společností Meta (bývalý Facebook). Používá deklarativní programovací paradigma, což znamená, že vývojář specifikuje, jak by měl výsledek vypadat, bez toho, aby musel explicitně popsat, jak daného výsledku dosáhnout. Zároveň je založen na komponentovém přístupu -- celý kód je rozdělen do menších celků zvaných komponenty, což je kombinace JS a HTML, které jsou modulární a znovupoužitelné. Díky jeho schopnosti aktualizovat jednotlivé komponenty se nejčastěji používá pro vývoj jednostránkových webových aplikací. React je známý svou komunitou a ekosystémem, který je kolem něj postavený. Díky tomu je možné najít spoustu předpřipravených komponent a knihoven, které urychlí vývoj aplikace. Zároveň má však poměrně strmou křivku učení, což z něj dělá nepřívětivou volbu pro začátečníky.

React využívá virtuální DOM, který zajišťuje rychlejší a efektivnější vykreslování změn. Při změně v komponentě se nevykreslí celá stránka, ale pouze upravená část. Tím se značně zrychlí vykreslování a zároveň sníží nároky na výkon.\cite{react, what_react_is_and_why_it_matters,angular_vs_react}

\subsubsection{Angular}
Angular je další z vysoce populárních frameworků pro vývoj UI. Opět se jedná o open-source platformu, nyní však vyvinutou a udržovanou společností Google. Angular je založen na jazyce TypeScript a stejně jako React využívá komponentového přístupu a deklarativního programovacího paradigmatu. Jeho převážný význam spočívá ve vytváření rozsáhlých dynamických webových aplikací. Na rozdíl od Reactu se jedná o plněhodnotný framework, který používá reálný DOM. Samotný framework je robustní a bezpečný, což z něj dělá ideální volbu pro vývoj aplikací, které pracují s citlivými daty. Na druhou stranu je však poměrně složitý a náročný na výkon, což je pro menší aplikace nevhodné.\cite{what_is_angular,angular_vs_react}

\subsubsection{Svelte}
Svelte je moderní framework pro tvorbu webových aplikací. Jedná se o open-source software vyvinutý Richem Harrisem. Svelte se od ostatních frameworků liší tím, že se jeho kód při buildu převede na čistý optimalizovaný JavaScript. Tím se výsledná aplikace značně zrychlí a zároveň se sníží nároky na výkon na straně uživatele. Svelte také nabízí velmi jednoduchý a přívětivý způsob psaní kódu, který vývoj aplikace urychlí. Dokáže také pracovat s TypeScript soubory bez nutnosti jejich předešlé kompilace, což výsledný kód dělá mnohem bezpečnějším a přehlednějším.\cite{svelte_and_why_you_should_consider_it,svelte}

\subsubsection{Srovnání}
Vzhledem k tomu, že projekt obnáší vytvořiení GUI pro hybridní stolní hru, která nebude nijak extrémně rozsáhlá, a zároveň bude potřebovat co největší rychlost a efektivitu, byl nakoinec vybrán framework Svelte. Ten nabízí všechny potřebné funkce a zároveň je velmi rychlý a efektivní. Jeho jednoduchost by také měla přispět k rychlejšímu vývoji bez dalších větších problémů.

\subsection{Další technologie}
Dále jsem se rozhodl používat CSS knihovny, které dokáží ušetřit práci s designem a responzivitou a zároveň zrychlí vývoj aplikace. Jako hlavní kandidáti se ukázaly Bootstrap a Tailwind CSS. Bootstrap je velmi populární knihovna, která nabízí spoustu předpřipravených komponent a stylů. Tailwind CSS je naopak známý svou flexibilitou a možnostmi přizpůsobení.