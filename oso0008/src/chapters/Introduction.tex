\chapter{Úvod}
Hry a zábava jsou součástí lidské civilizace již od pradávných dob. Výjimkou nejsou ani stolní hry. Ta nejstarší je datována k roku 3500 před naším letopočtem do starého Egypta. Od té doby se samozřejmě stolní hry velmi vyvinuly. Jsou často složitější, obsahují více informací, pravidel a věcí, o které se sám hráč musí starat a často se v tom může ztratit. V době moderních technologií je možnost hráče této povinnosti zbavit pomocí zakomponování počítačového programu, který velkou část těchto věcí bude hlídat sám.

Tato práce má za úkol vytvořit uživatelské rozhraní pro přesně takovou hru. Kombinací mého projektu s pracemi několika dalších studentů by měl vzniknout funkční prototyp hry, kterou jsme se rozhodli nazvat Trails Through Shadows.

\section{Účel a motivace práce}
Cílem práce je vytvořit uživatelské rozhraní pro hybridní stolní hru, která kombinuje fyzické a digitální prvky. Výsledkem bude příběhově založená RPG hra, která poskytne hráčům jedinečný zážitek. Hra bude obsahovat prvky stolních her, jako jsou karty, kostky a herní plán, ale také bude obsahovat digitální prvky, které budou zajišťovat například vyprávění příběhu, správu nepřátel a dalších herních prvků.